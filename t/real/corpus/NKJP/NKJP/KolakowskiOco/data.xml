<?xml version="1.0" encoding="UTF-8"?>
<?xml-model href="text.rng" type="application/xml" schematypens="http://relaxng.org/ns/structure/1.0"?>
<raw_text xmlns="http://ids-mannheim.de/ns/KorAP" docid="NKJP_NKJP.KolakowskiOco">
   <metadata file="metadata.xml"/>
   <text>Czy zdarza się w ogóle takie doświadczenie, które można opisać i które zarazem nie podlega absolutnie wątpliwości? Czy nauki empiryczne są istotnie na takim doświadczeniu zbudowane, jeśli ono istnieje? Trudno mówić o Husserlu, nie korzystając z różnych neologizmów, od których mrowią się jego pisma, i nie wspominając o zmianach, czasem radykalnych, jakie przechodził ów żywot długi, nadzwyczaj pełen wysiłku i bezprzykładnie chyba na jednym zadaniu skupiony. Jak Kierkegaard widział stosunek między światem a wiecznością, ukazuje jego uwaga o znaku apokalipsy. W teatrze wybucha pożar, ale tak się składa, że pierot ogłasza to publiczności. Nikt mu, oczywiście, nie wierzy, wszyscy się śmieją, aż do chwili gdy giną w płomieniach. Tak to koniec świata przyjdzie w atmosferze powszechnej wesołości.</text>
</raw_text>
